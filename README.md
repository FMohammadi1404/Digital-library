# Digital-library

این پروژه با زبان های javascript، html و css و کتابخانه bootstrap طراحی شده است.

جهت راه‌اندازی پروژه ابتدا تمام فایل ها و پوشه های پروژه را در یک پوشه قرار دهید و پوشه ی اصلی را در vs code باز کنید.
سپس صفحه ی registerForm.html را باز نموده و از منوی run گزینه ی start debuging را انتخاب کنید.

**صفحه ثبت نام و صفحه ورود:**
در صفحه ثبت نام از ایمیل و... فعلا استفاده نشده و فقط به نام کاربری و کلمه عبور اکتفا شده است.
در صفحه ی ثبت نام، نام کاربری انتخابی باید بین 6 تا 12 کاراکتر باشد و فقط میتوان از حروف لاتین یا اعداد در نام کاربری استفاده کرد. (از Regular Exception برای استفاده شده است.)
کلمه عبور میتواند بین 8 تا 20 کاراکتر باشد و حتما باید در کلمه عبور انتخابی هم از حروف لاتین کوچک و بزرگ، هم اعداد و هم کاراکترهای خاص استفاده کرد. (از Regular Exception برای استفاده شده است.)
همچنین ورودی ها از لحاظ امنیتی بررسی شده که اول و آخر عبارات از "" استفاده نشده باشد، در ورودی از علامت \ و کدهای html استفاده نشده باشد. (در صفحه ی لاگین هم تمام این موارد امنیتی لحاظ شده است.) برای این سه شرط توابع مربوطه تعریف شده است.

**صفحه اصلی:**
بعد از ثبت نام بطور خودکار وارد صفحه ی اصلی میشویم که شامل همه کتاب ها با نمایش خصوصیات "در حال خواندن"، "خوانده شده" و "مورد علاقه" می باشد. و همچنین پیشرفت مطالعه ی کتاب هایی که در صفحه ی قفسه ی من در قسمت چالش قرار گرفته اند نیز در صفحه ی اصلی به درصد نمایش داده می شود. این نمایش درصد پیشرفت فقط برای کتاب هایی که در قسمت چالش انتخاب شده اند نمایش داده می شود و لزوما هر کتابی که تیک در حال خواندن را دارد درصد پیشرفت برای آن کتاب نمایش داده نمی شود.
برای هر مورد هر تیکی که گذاشته شود کتاب مورد نظر در صفحه ی قفسه ی من در بخش مربوطه نمایش داده می شود و هر تیکی که در صفحه ی اصلی از کتاب ها برداشته شود در صفحه ی قفسه ی من آن کتاب از قسمت مربوطه حذف می شود.

**صفحه قفسه من:**
در صفحه ی قفسه ی من در قسمت چالش کتاب میتوان از لیست کشویی کتاب مورد نظر را انتخاب و در کادر روبرو تعداد صفحه ی هدف مطالعه در ماه را مشخص نمود و با کلیک روی دکمه ی افزودن، کتاب را به بخش چالش اضافه کرد.
وقتی کتابی به بخش چالش اضافه می شود در کادر تعداد صفحه خوانده شده مربوط به همان کتاب می توان تعداد صفحه خوانده شده را مشخص کرد و با کلیک روی دکمه ی ثبت صفحات، این تعداد صفحات به درصد، محاسبه شده و در نوار پیشرفت مطالعه، به درصد، نمایش داده می شوند که این نوار پیشرفت در صفحه ی اصلی نیز نمایش داده می شود.
همچنین درصورت تمایل می توان کتاب را از بخش چالش با کلیک روی دکمه حذف کتاب حذف کرد.
هر کتابی که به قسمت چالش اضافه می شود بطور خودکار از لیست کشویی چالش حذف می شود و هر کتابی که از قسمت چالش حذف می شود بطور خودکار دوباره به لیست کشویی چالش برمی گردد.
اگر تعداد صفحات خوانده شده بیشتر از تعداد صفحات تعیین شده هنگام افزودن کتاب به بخش چالش باشد خطا نمایش داده شده و مقدار وارد شده ثبت نمی شود.
تیک باکس های صفحه ی اصلی هم میتوانست برای هر کتاب در صفحه قفسه من نیز نمایش داده شود که فرصت انجام این کار محیا نشد.


**صفحه جستجو:**
در صفحه ی جستجو میتوان کتاب را بر اساس نام کتاب یا نام نویسنده جستجو کرد. درصورت وجود چند کتاب برای یک نویسنده یا چند کتاب با یک عنوان، همه ی این کتاب ها در نتایج جستجو نمایش داده می شوند و در صورت عدم پیدا شدن کتاب خطا نمایش داده می شود. در هر بار جستجوی جدید، نتایج نمایش داده شده در جستجوی قبلی روی صفحه حذف می شوند و نتایج جستجوی جدید نمایش داده می شود.

**توضیحات اضافی:**
لینک صفحات در یک سایدبار در کنار همه ی صفحات موجود است. اما برای نمایش لینک ها در حالت موبایل و تبلت، یک ناوبار به بالای صفحه اضافه شده که شامل لینک همه صفحات است. این ناوبار میتوانست در حالت دسکتاپ مخفی شود که به علت زیبایی دادن به صفحه، در حالت دسکتاپ نیز خواستم نمایش داده شود.

ریسپانسیو همه صفحات انجام شده است. برای ریسپانسیو هم مقدارها به درصد یا rem وارد شده هم از media query در فایل css پروژه استفاده شده است. همچنین در قسمت نمایش کتاب ها کدهایی اضافه شد که در حالت های مختلف صفحه نمایش، کتاب ها به درستی نمایش داده شوند.

برای حفظ امنیت ورود به صفحات کدهایی اضافه شده که در صورت لاگین نبودن کاربر و وارد کردن مستقیم لینک صفحات اصلی، قفسه ی من و جستجو، بطور خودکار به صفحه ی لاگین هدایت شود.
درصورت لاگین بودن نیز کاربر نمیتواند صفحه ی لاگین یا ثبت نام را باز کند و حتما باید خارج شود که بتواند این دو صفحه را مشاهده کند.

هنگام ثبت نام یا لاگین، درصورت گذاشتن تیک "مرا بخاطر بسپار"، کاربر هر گاه صفحه مرورگر را بسته و دوباره باز کند تا وقتی که روی لینک خروج بالای صفحه کلیک نکرده باشد از حالت لاگین خارج نمی شود. اما درصورتیکه این تیک را نگذاشته باشد بعد از گذشت نیم ساعت از لاگین بودن، بطور خودکار از حالت لاگین خارج می شود.

در تمام صفحات با کلیک روی تصویر کتاب، فایل pdf مربوطه باز می شود.
اندازه کتاب ها طبق اندازه ای که برای دیو مربوطه در حالت inspect نمایش داده شده در فتوشاپ تنظیم شده است.
برای پروژه در سایدبار یک لوگو در فتوشاپ طراحی شد.

در تمام کدها توضیحات کافی نوشته شده است. در انتخاب نام متغیرها و فایل ها قابل فهم بودن و نکات انتخاب نام متغیر و نام فایل سعی شده لحاظ شود.
نکات متعدد دیگری در کد و ایجاد برنامه لحاظ شده که در آینده به این فایل اضافه خواهد شد.

برای دسترسی تمام صفحات به متغیرها و آرایه های مورد نیاز، از Local Storage و JSON استفاده شده است.

با ورود کاربر یک پیغام خوش آمدگویی به همراه نام کاربر به همراه یک لینک خروج در بالای تمام صفحات نمایش داده می شود.

**فقط نکته ی مهمی که وجود دارد این است که فعلا در این پروژه هر اطلاعاتی در قسمت کتاب ها تغییر کند برای همه ی کابران همان تغییر اعمال می شود و آرایه ی مجزایی از کتاب ها برای هر کاربر بصورت مجزا تعریف نشده است.**
